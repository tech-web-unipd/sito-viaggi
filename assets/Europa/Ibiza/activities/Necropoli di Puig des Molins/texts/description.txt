<p>
Se oltre al mare, le spiagge e il <span lang="en">by night</span> vi interessa approfondire la storia dell’isola, beh allora la <span lang="es">Necropoli di Puig des Molins</span> merita assolutamente una visita.
</p>
<p>
<span lang="es">Ibiza</span>, infatti, nei millenni ha subito diverse dominazioni. Indubbiamente quella araba è stata la più significativa, ma prima c’erano stati Fenici, Cartaginesi e Romani. Furono proprio i primi a costruire le catacombe a poche centinaia di metri dal villaggio dove si erano stanziati.
</p>
<p>
Questa necropoli fu dichiarata Patrimonio dell’Umanità dall’<span lang="en"><abbr title="United Nations Educational, Scientific and Cultural Organization">UNESCO</abbr></span> nel 1999.
</p>