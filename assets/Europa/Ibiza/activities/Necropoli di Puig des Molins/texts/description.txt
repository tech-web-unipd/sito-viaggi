Se oltre al mare, le spiagge e il by night vi interessa approfondire la storia dell’isola, beh allora la Necropoli di Puig des Molins merita assolutamente una visita.

Ibiza, infatti, nei millenni ha subito diverse dominazioni. Indubbiamente quella araba è stata la più significativa, ma prima c’erano stati Fenici, Cartaginesi e Romani. Furono proprio i primi a costruire le catacombe a poche centinaia di metri dal villaggio dove si erano stanziati.

Questa necropoli fu dichiarata Patrimonio dell’Umanità dall’UNESCO nel 1999.