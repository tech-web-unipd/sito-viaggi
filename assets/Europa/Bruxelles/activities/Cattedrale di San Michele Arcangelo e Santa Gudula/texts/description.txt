<p>La Cattedrale di San Michele e Santa Gudula (<span lang="fr">Cathédrale Saint-Michel et Sainte-Gudule</span>) è uno degli edifici più emblematici di <span lang="fr">Bruxelles</span>.

La sua costruzione, in stile gotico, fu iniziata nel XIII secolo, sulle basi di un edificio romanico del XI secolo, e fu terminata dopo due secoli. Il suo attuale stato di conservazione è molto buono, grazie ad un intervento di restauro realizzato fra il 1983 e il 1989.

La cattedrale era conosciuta come la Chiesa di San Michele fino a quando, nel 1047, si depositarono al suo interno i resti di Santa Gudula (deceduta nel 712). Fu allora che la Chiesa assunse il nome di San Michele e Santa Gudula. Malgrado la sua antichità, la chiesa non acquisì il titolo di cattedrale fino al 1961.</p>