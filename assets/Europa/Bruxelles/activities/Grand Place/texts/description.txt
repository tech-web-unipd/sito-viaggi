Dal 1998 Patrimonio dell’Umanità UNESCO, la “Grande Piazza” è il punto di partenza obbligato di una vacanza a Bruxelles. Si tratta indubbiamente di una delle piazze più belle del mondo, addirittura la più bella di tutte secondo Victor Hugo.


Il fascino della Grand Place è legato alla sua monumentalità. Tutt’attorno, infatti, sorgono i più importanti edifici storici cittadini, tra cui spiccano l’Hotel de Ville e la Maison du Roi. Il primo, sede del Municipio, è una delle testimonianze più importanti a livello europeo dei prodigi dell’architettura gotica.

Da non perdere la statua di San Michele Arcangelo, patrono della città, che sormonta la torre del municipio. La Maison du Roi, invece, è uno dei tanti possedimenti del potente Ducato di Brabante.

