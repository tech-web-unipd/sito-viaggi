Capitale del Belgio e un po' d'Europa, Bruxelles è una città piena di charme che però non si prende troppo sul serio. Dinamica, romantica e divertente! 

Bruxelles è una città ricca di fascino ed è ideale per una vacanza con la famiglia e gli amici o, perché no, con i colleghi. Multiculturale, complessa e vivace, Brussel come la chiamano i tedeschi, è un turbinio di facciate Art Nouveau, palazzi ottocenteschi, moderne strutture in vetro, in particolare nel quartiere europeo, magnifici parchi ed eccezionali musei, il tutto, naturalmente, al fianco dell’incantevole centro storico medievale che ha come cuore la Grand Place, una delle piazze più belle del mondo. Per gli amanti dello shopping poi Bruxelles è un vero paradiso. Se siete alla ricerca di oggetti di antiquariato recatevi nel quartiere di Sablon, a Rue de la Paille, Rue des Minimes e Rue de Rollebeek. La cucina belga è ricca di piatti gustosi e unici e nei caffè e nei ristoranti che si affacciano lungo le vie di Bruxelle potrete gustare ottime Gaufre, un dolce a cialda croccante fuori e morbido all’interno, cioccolatini e praline, patatine fritte servite con un gran numero si salse, pietanze a base di cozze e naturalmente bere birre belghe. 