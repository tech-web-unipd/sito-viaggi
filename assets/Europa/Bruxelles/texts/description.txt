<p>Capitale del Belgio e un po' d'Europa, <span lang="fr">Bruxelles</span> è una città piena di <span lang="fr">charme</span> che però non si prende troppo sul serio. Dinamica, romantica e divertente! </span>

<p><span lang="fr">Bruxelles</span> è una città ricca di fascino ed è ideale per una vacanza con la famiglia e gli amici o, perché no, con i colleghi. Multiculturale, complessa e vivace, <span lang="de">Brussel</span> come la chiamano i tedeschi, è un turbinio di facciate <span lang="fr">Art Nouveau</span>, palazzi ottocenteschi, moderne strutture in vetro, in particolare nel quartiere europeo, magnifici parchi ed eccezionali musei, il tutto, naturalmente, al fianco dell’incantevole centro storico medievale che ha come cuore la <span lang="fr">Grand Place</span>, una delle piazze più belle del mondo. Per gli amanti dello <span lang="en">shopping</span> poi <span lang="fr">Bruxelles</span> è un vero paradiso. Se siete alla ricerca di oggetti di antiquariato recatevi nel quartiere di <span lang="fr">Sablon</span>, a <span lang="fr">Rue de la Paille, Rue des Minimes</span> e <span lang="fr">Rue de Rollebeek</span>. La cucina belga è ricca di piatti gustosi e unici e nei caffè e nei ristoranti che si affacciano lungo le vie di <span lang="fr">Bruxelles</span> potrete gustare ottime <span lang="fr">Gaufre</span>, un dolce a cialda croccante fuori e morbido all’interno, cioccolatini e praline, patatine fritte servite con un gran numero di salse, pietanze a base di cozze e naturalmente bere birre belghe. </p>