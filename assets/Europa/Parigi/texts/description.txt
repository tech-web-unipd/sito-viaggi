<p>
Chi resiste al fascino della <span lang="fr">Ville Lumière?</span> Lo sfavillio della <span lang="fr">Tour Eiffel</span>, le passeggiate lungo la Senna, alcuni dei musei più noti al mondo, l’atmosfera <span lang="fr">bohémienne di Montmartre</span> e quella <span lang="fr">chic del Marais</span>, i mercati pittoreschi, il profilo della Basilica del <span lang="fr">Sacre Coeur</span>, gli <span lang="fr">Champs-Élysées</span>. 
</p>
<p>
Alla scoperta di tutto questo e anche di più, con la visita a <span lang="fr">Versailles</span>, magnifica reggia voluta dal Re Sole quale sede della corte reale, e a <span lang="fr">Fontainebleau</span>, una delle residenze preferite dei re di Francia e di Napoleone.  
</p>