Chi resiste al fascino della Ville Lumière? 
Lo sfavillio della Tour Eiffel, le passeggiate lungo la Senna, alcuni dei musei più noti al mondo, l’atmosfera bohémienne di Montmartre e quella chic del Marais, i mercati pittoreschi, il profilo della Basilica del Sacre Coeur, gli Champs-Élysées. 
Alla scoperta di tutto questo e anche di più, con la visita a Versailles, magnifica reggia voluta dal Re Sole quale sede della corte reale, e a Fontainebleau, una delle residenze preferite dei re di Francia e di Napoleone.  