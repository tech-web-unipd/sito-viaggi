Affacciato sull’incredibile spiaggia di Palm Beach, ad Aruba, l’Hotel Riu Palace Aruba vi offre le migliori strutture per farvi vivere un soggiorno indimenticabile. Questo hotel di Palm Beach con servizio All Inclusive 24 ore vanta una ricca offerta gastronomica, vaste strutture e i migliori e più esclusivi servizi tipici di RIU Hotels & Resorts.

Le oltre 400 camere dell’Hotel Riu Palace Aruba vi offrono i migliori servizi per garantirvi il massimo comfort: collegamento Wi-Fi, TV satellitare, aria condizionata, minibar e dispenser per le bibite. Nelle strutture dell’hotel, inoltre, potrete rinfrescarvi in 2 piscine all’aperto e in 1 riservata ai più piccoli. Se desiderate rilassarvi in spiaggia, qui avrete a vostra disposizione sdraio e ombrelloni che vi faranno godere al meglio il caldo clima di Aruba.