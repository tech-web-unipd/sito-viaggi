<p>
Edificato nel 1725, il <span lang="es">Cabildo</span> fu la prima sede del governo e il luogo da cui ebbe inizio la battaglia per l’indipendenza dalla Spagna. L’attuale colonnato, costruito nel 1940, è stato realizzato restaurando gli originali undici archi che orlavano <span lang="es">Plaza de Mayo</span> prima di essere demoliti per lasciare spazio ad <span lang="es">Avenida de Mayo</span> e <span lang="es">Avenida Julio Roca</span>. 
</p>
<p>
All’interno del palazzo c’è un piccolo museo che offre una bella vista su <span lang="es">Plaza de Mayo</span>.
</p>
<p>
La <span lang="es">Casa Rosada</span> è uno dei più importanti edifici storici di <span lang="es">Buenos Aires</span>: è la sede del governo dell’Argentina e della Presidenza della Repubblica. Il palazzo - come dice il nome stesso - ha un’inconfondibile facciata di colore rosa. 
</p>
<p>
Entrambe queste strutture si trovano in <span lang="es">Plaza de Mayo</span>.
</p>