Edificato nel 1725, il Cabildo fu la prima sede del governo e il luogo da cui ebbe inizio la battaglia per l’indipendenza dalla Spagna. L’attuale colonnato, costruito nel 1940, è stato realizzato restaurando gli originali undici archi che orlavano Plaza de Mayo prima di essere demoliti per lasciare spazio ad Avenida de Mayo e Avenida Julio Roca. 
All’interno del palazzo c’è un piccolo museo che offre una bella vista su Plaza de Mayo.

La Casa Rosada è uno dei più importanti edifici storici di Buenos Aires: è la sede del governo dell’Argentina e della Presidenza della Repubblica. Il palazzo - come dice il nome stesso - ha un’inconfondibile facciata di colore rosa. 

Entrambe queste strutture si trovano in Plaza de Mayo.