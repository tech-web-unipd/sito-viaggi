<p>
C’è un legame tra l’Italia e l’Argentina e lo senti appena metti piede a <span lang="en">Buenos Aires</span>: è come tornare a casa. 
</p>
<p>
A fine Ottocento, la forte immigrazione, di italiani in buona parte e di europei in generale, ha fortemente influenzato la cultura, l’architettura, la cucina e lo stile di vita della capitale argentina. 
</p>
<p>
Affacciata sul <span lang="es">Rio de la Plata</span>, il più grande estuario del mondo, <span lang="es">Buenos Aires</span> è la città più “europea” ed affascinante del Sud America, testimonianza della storia trascorsa (quartieri di San Telmo, Recoleta, La Boca), e allo stesso tempo estremamente proiettata al futuro (quartiere Palermo). 
</p>
<p>
Il risultato è un'alchimia di architettura parigina, traffico romano e movida madrilena, con un tocco sudamericano. E allora lasciatevi contaminare dalla sua identità multietnica, ballate in tango, gustatevi l’asado, il tipico barbecue locale nonché per molti la carne più buona del mondo.
</p>