C’è un legame tra l’Italia e l’Argentina e lo senti appena metti piede a Buenos Aires: è come tornare a casa. 
A fine Ottocento, la forte immigrazione, di italiani in buona parte e di europei in generale, ha fortemente influenzato la cultura, l’architettura, la cucina e lo stile di vita della capitale argentina. 
Affacciata sul Rio de la Plata, il più grande estuario del mondo, Buenos Aires è la città più “europea” ed affascinante del Sud America, testimonianza della storia trascorsa (quartieri di San Telmo, Recoleta, La Boca), e allo stesso tempo estremamente proiettata al futuro (quartiere Palermo). 
Il risultato è un'alchimia di architettura parigina, traffico romano e movida madrilena, con un tocco sudamericano. E allora lasciatevi contaminare dalla sua identità multietnica, ballate in tango, gustatevi l’asado, il tipico barbecue locale nonché per molti la carne più buona del mondo