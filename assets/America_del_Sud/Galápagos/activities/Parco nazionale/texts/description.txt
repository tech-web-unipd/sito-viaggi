La bellezza naturale delle isole, la loro origine vulcanica, le dinamiche geologiche con cambiamenti permanenti e la bio-diversità ed unicità delle specie animali endemiche, che non si possono trovare altrove, sono tutte caratteristiche che rendono le isole un laboratorio vivente di processi evolutivi ancora in corso.

La flora e la fauna endemiche ed autoctone, uniche al mondo, rendono le Isole Galapagos un luogo eccezionale e senza paragoni.  Qui si contano più di 45 specie di uccelli endemici, 42 rettili, 15 mammiferi e 79 specie di pesci. Le Isole Galapagos hanno anche una ricca varietà di flora endemica, ben 500 specie tra cui piante vascolari, briofite e alghe.