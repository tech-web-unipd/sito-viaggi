<p>Impreziosita da un porto e un ponte spettacolari, la città più grande della Nuova Zelanda è anche una delle più belle, e i suoi quartieri si sviluppano attorno a una varietà di baie ideali per nuotare, fare sport acquatici e in particolare per dedicarsi alla nautica da diporto - da qui il soprannome di <span lang="en">’City of Sails’</span> (’città delle vele’). Difficile immaginare una città con una posizione più armoniosa e fortunata di questa: l’istmo punteggiato da cime vulcaniche è solo una delle meraviglie della città che, a poche ore di strada, offre paradisi naturalistici incredibili ricchi di flora lussureggiante.</p>