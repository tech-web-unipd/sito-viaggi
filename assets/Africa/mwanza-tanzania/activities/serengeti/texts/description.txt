<p>Preparatevi per vivere un documentario, il <strong>Serengeti</strong> è quello che corrisponde esattamente al nostro immaginario di <strong>Savana</strong>.</p>

<p>Cosa vedremo? Tra i paesaggi sicuramente i suoi alberi di acacia, con i leoni che riposano sui rami, ed i <span lang="af">Kopje</span> (rocce arrotondate dove gli animali solitamente vanno a sonnecchiare e riscaldarsi).</p>

<p>Siamo all'interno di un <strong>Patrimonio dell’Umanità</strong> dall'<span lang="en"><abbr title="United Nations Educational, Scientific and Cultural Organization">UNESCO</abbr></span> e dal 1981 è considerato <strong>l’ottava meraviglia del mondo</strong>. Incroceremo gli gnu a cui si uniscono centinaia di migliaia di zebre e gazzelle di <span lang="en">Thomson</span> alla ricerca di nuovi pascoli. Ma non ci accontenteremo, poiché gli altri protagonisti della giornata saranno:<ul><li>grandi branchi di bufali</li><li>piccoli gruppi di elefanti e giraffe</li><li>varie migliaia di antilopi</li><li>impala</li><li>gazzelle di Grant</li></ul></p>

<p>E non dimentichiamoci dei predatori: i leoni festeggiano coi loro cuccioli l’abbondanza delle prede e i leopardi solitari si riposano sui rami delle acacie lungo il fiume Seronera, mentre numerosi ghepardi vanno alla ricerca di cibo nelle piane a Sudest del parco. Si possono incontrare tutte e tre le specie di sciacalli (caso quasi unico), le iene maculate, e numerosi altri piccoli e timidi predatori, a partire dalla iena insettivora chiamata dagli afrikaans “lupo di terra” fino al bellissimo gatto selvatico. Infine si possono osservare anche:<ul><li>ippopotami</li><li>coccodrilli</li><li>facoceri</li><li>diverse specie di uccelli</li></ul></p>

<p>Sarà una giornata pazzesca, accompagnata da un forte senso di libertà offerto dalla visione spettacolare della pianura che si estende dorata oltre l’orizzonte.</p>