<p>Stretta tra Oceano e monti, <strong>Città del Capo</strong> (<span lang="en">Cape Town</span>) è la città più turistica e frizzante del Sudafrica. Fondata nel 1652 dai coloni olandesi, la cosiddetta ‘città madre’ assomiglia a un caotico agglomerato di grattacieli e <span lang="en">township</span> (<span lang="en">bidonville</span>), dove nascono le tendenze. Pur essendo più sicura rispetto ad altre città africane, a Città del Capo le zone turistiche si alternano a quartieri <span lang="en">off limits</span>. Per andare sul sicuro si può partire dal <span lang="en">Waterfront</span>, ex porto abbandonato che oggi pullula di ristoranti, musei e centri commerciali. Da qui la vista sulla sua montagna iconica, <span lang="en">Table Mountain</span>, è particolarmente suggestiva. Dalla sua cima, nelle giornate limpide, si gode una vista assolutamente magnifica. Imperdibile è poi la visita ai <span lang="en">Kirtenbosch Botanic Gardens</span> sul lato orientale della montagna, dedicati quasi esclusivamente alla flora autoctona della regione. E poi ancora, a poca distanza dal <span lang="en">Table Mountain</span>, magnifici vigneti, itinerari di <span lang="en">trekking</span> particolarmente suggestivi e spiagge spettacolari.</p>