Si raggiunge la cittadina di Opuwo. In questa zona gli Himba, tribù seminomade, vivono in insediamenti sparsi in tutta la regione. Essi sono caratterizzati dalla loro postura orgogliosa, ma sono molto cordiali e le donne si notano per la loro inusuale bellezza valorizzata dalle intricate pettinature e abiti tradizionali. 

Incontro con una guida Himba per la visita di un autentico villaggio per conoscere l’affascinante cultura di questo popolo.