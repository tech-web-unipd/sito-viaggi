Situata sulle sponde del Lago Vittoria e circondata da colline cosparse di massi giganteschi, Mwanza, la seconda città della Tanzania per dimensioni, è il fulcro economico di questa regione. Oltre a distinguersi per la forte presenza indiana, è un importante centro industriale, con un porto per il quale transita gran parte del cotone, del tè e del caffè coltivati nella fertile regione occidentale del paese. Eppure, nonostante le sue dimensioni, Mwanza riesce a mantenere in parte l’atmosfera di un villaggio. Oltre a essere un ottimo punto di partenza per visitare il Rubondo Island National Park, la città è anche una comoda base per i safari nel Ngorongoro e nel Serengeti, che, se si aggiunge il Lake Natron, idealmente costituiscono un percorso ad anello.