<p>L'accesso trionfale in stile classico che dà sull'arteria <span lang="en">Central Park West</span>, completato da <span lang="en">John Russell Pope</span> nel 1936, è costituito da un monumento in stile architettonico <span lang="fr">Beaux-Arts</span> (tardo neoclassico di scuola francese) dedicato a <span lang="en">Teddy Roosevelt</span>. Conduce a una vasta basilica romana dove spicca immediatamente tra la mole monumentale lo scheletro di una madre di Barosaurus in atto di difendere il piccolo da un allosauro. Il museo è famoso per le sue ricostruzioni di <span lang="en">habitat</span> di mammiferi africani, asiatici e nordamericani, per il modello in grandezza naturale di una balenottera azzurra che pende dal soffitto della sala degli oceani (riaperta nel 2003), per la canoa da guerra Haida dipinta e intagliata nel legno lunga 62 piedi (18,89 m) proveniente dal Nordovest del Pacifico, e per la "Stella dell'India", il più grande zaffiro blu esistente. Il percorso di tutto un piano è dedicato all'evoluzione dei vertebrati, inclusa quella dei famosissimi dinosauri.</p>

<p>Notevoli anche le collezioni museali di antropologia:<ul><li>le sale con collezioni sui popoli asiatici e gli abitanti del Pacifico</li><li>sull'uomo dell'Africa</li><li>sui nativi americani</li><li>le collezioni del Messico e dell'America centrale</li></ul></p>

<p>Il museo è anche il set del film <em>Una notte al museo</em>.</p>