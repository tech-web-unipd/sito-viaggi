<p><em><span lang="en">Lady Liberty</span></em>, come viene affettuosamente chiamata la Statua della Libertà, si trova su <strong><span lang="en">Liberty Island</span></strong>, un isolotto del fiume <strong><span lang="en">Hudson</span></strong> all’ingresso del porto e di fronte a <span lang="en">Downtown Manhattan</span>, nella baia di <span lang="en">New York</span>. E’ una sorta di benvenuto alla città, ai visitatori e, a suo tempo, agli immigrati che arrivavano via mare.</p>

<p>Una volta sbarcati sull'isola, avete tutto il tempo per ammirare la Statua da vicino, visitare il museo, scattare un sacco di foto, sia al monumento che alla punta Sud di <span lang="en">Manhattan</span> da una splendida prospettiva.</p>

<p>Vi potrete immedesimare in come doveva sentirsi un italiano dell’epoca, appena arrivato a <span lang="en">New York</span>, dopo uno sfinente viaggio in nave. Cercare tra le lunghe liste di immigrati se ci sono anche vostri lontani parenti riserva spesso delle sorprese!</p>