Lady Liberty, come viene affettuosamente chiamata la Statua della Libertà, si trova su Liberty Island, un isolotto del fiume Hudson all’ingresso del porto e di fronte a Downtown Manhattan, nella baia di New York. E’ una sorta di benvenuto alla città, ai visitatori e, a suo tempo, agli immigrati che arrivavano via mare.

Una volta sbarcati sull’isola, avete tutto il tempo per ammirare la Statua da vicino, visitare il museo, scattare un sacco di foto, sia al monumento che alla punta Sud di Manhattan da una splendida prospettiva.

Vi potrete immedesimare in come doveva sentirsi un italiano dell’epoca, appena arrivato a New York, dopo uno sfinente viaggio in nave. Cercare tra le lunghe liste di immigrati se ci sono anche vostri lontani parenti riserva spesso delle sorprese!