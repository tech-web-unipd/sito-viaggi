L'acquario di Vancouver, il cui nome ufficiale in inglese è Vancouver Aquarium Marine Science Centre, è un acquario marino situato nel parco Stanley (Stanley Park) a Vancouver in Columbia Britannica (Canada). È il più grande acquario del Canada.

Oltre a essere una grande attrazione per i turisti è anche un centro di ricerca marina, di conservazione e di riabilitazione delle specie animali marine. Nell’ottobre 2009, l’agenzia di Protezione ambientale americana rinominò l’acquario come Coastal America Learning Center, ovvero Centro Nazionale per l’Apprendimento della costa americana. Quest’ultimo ha come funzione il rafforzamento della collaborazione tra Stati Uniti e Canada attraverso la salvaguardia e la protezione delle risorse oceaniche del territorio condiviso dai due Paesi. Il 9 agosto 2010 il Primo Ministro, Stephen Harper, e il Premier della Columbia Britannica, Gordon Campbell, annunciarono la donazione di 15 milioni di dollari, donati dalla provincia e dalla capitale, Ottawa, per la costruzione dell’ampliamento dell’acquario e per il miglioramento delle strutture già presenti al suo interno.

La struttura è un’organizzazione non-profit di proprietà della città di Vancouver.