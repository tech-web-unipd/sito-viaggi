<p><strong><span lang="en">Los Angeles</span></strong> è una città situata nel sud nella <strong>California</strong> famosa per essere il fulcro dell'industria televisiva e cinematografica degli <abbr title="Stati Uniti d'America">USA</abbr>.</p> 

<p>Nella sua sterminata area metropolitana vivono circa 16 milioni di persone, e più di tutte ancor oggi continua ad incarnare i <span lang="fr">cliché</span> del sogno americano. Ideale come destinazione di viaggio per il clima caldo e temperato, la <em>"Città degli Angeli"</em> vanta quartieri iconici come <strong><span lang="en">Beverly Hills</span></strong> e <strong><span lang="fr">Bel Air</span></strong>, in cui vivono le famiglie più ricche e i personaggi più famosi, e <strong><span lang="en">Hollywood</span></strong>, con l'inconfondibile scritta realizzata con lettere alte 50 piedi visibile sulla collina alle spalle della città.</p>

<p>Tra le <span lang="en">location</span> balneari che si susseguono lungo la mitica <span lang="en">Pacific Coast Highway</span>, una tra le più famose è senza dubbio l'elegante <strong>Santa Monica</strong>, celebre per le spiagge e per il pontile di legno dei primi del 900, il Santa Monica <span lang="en">Pier</span> sempre affollato con tanto di ristoranti e ruota panoramica. Immediatamente a sud di Santa Monica si trova l'eccentrica <span lang="en">Venice Beach</span>, mentre a poca distanza ad ovest sorge l'esclusiva località di <strong>Malibù</strong>, celebre per alcune delle migliori spiagge per praticare <span lang="en">surf</span> e per le costosissime residenze con accesso diretto al mare che si incontrano ai lati della statale, di proprietà di numerose <span lang="en">star</span> del cinema.</p>