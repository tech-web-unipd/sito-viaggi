Los Angeles è una città situata nel sud nella California famosa per essere il fulcro dell'industria televisiva e cinematografica degli USA. 

Nella sua sterminata area metropolitana vivono circa 16 milioni di persone, e più di tutte ancor oggi continua ad incarnare i cliché del sogno americano. Ideale come destinazione di viaggio per il clima caldo e temperato, la "Città degli Angeli" vanta quartieri iconici come Beverly Hills e Bel Air, in cui vivono le famiglie più ricche e i personaggi più famosi, e Hollywood, con l'inconfondibile scritta realizzata con lettere alte 50 piedi visibile sulla collina alle spalle della città.

Tra le location balneari che si susseguono lungo la mitica Pacific Coast Highway, una tra le più famose è senza dubbio l'elegante Santa Monica, celebre per le spiagge e per il pontile di legno dei primi del 900, il Santa Monica Pier sempre affollato con tanto di ristoranti e ruota panoramica. Immediatamente a sud di Santa Monica si trova l'eccentrica Venice Beach, mentre a poca distanza ad ovest sorge l'esclusiva località di Malibù, celebre per alcune delle migliori spiagge per praticare surf e per le costosissime residenze con accesso diretto al mare che si incontrano ai lati della statale, di proprietà di numerose star del cinema.